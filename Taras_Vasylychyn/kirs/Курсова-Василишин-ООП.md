**МІНІСТЕРСТВО ОСВІТИ І НАУКИ УКРАЇНИ**

**ЛЬВІВСЬКИЙ НАЦІОНАЛЬНИЙ УНІВЕРСИТЕТ ПРИРОДОКОРИСТУВАННЯ**

**ФАКУЛЬТЕТ МЕХАНІКИ, ЕНЕРГЕТИКИ ТА ІНФОРМАЦІЙНИХ ТЕХНОЛОГІЙ**

**КАФЕДРА ІНФОРМАЦІЙНИХ ТЕХНОЛОГІЙ**






**Курсова робота**

із дисципліни «Об’єктно-орієнтоване програмування»

на тему: **<a name="ole_link1"></a>«Розробка додатку для ведення обліку волонтерської діяльності»**



Виконав: студент 3 курсу групи Іт-31

Спеціальності 126 «Інформаційні системи та технології»					

(шифр і назва)

Василишин Т.В.					

(Прізвище та ініціали)


Керівник: 	к.т.н., професор Татомир А.В.	

(Прізвище та ініціали)










**ДУБЛЯНИ-2023**

**Львівський національний аграрний університет**









**ЗАВДАННЯ**

на курсову роботу з дисципліни 

***«***Об’єктно-орієнтоване програмування***»***

*Студенту групи Іт-31     Василишин Т.В.\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_*

`                                                                       `(прізвище та ініціали)

**1. Тема роботи** «Розробка додатку для ведення ведення обліку волонтерської діяльності»

2\. Термін здачі студентом закінченої роботи 26.05.23

**3. Індивідуальне завдання роботи**:

\- передбачити можливість додавання і видалення волонтерів;

\- реалізувати редагування поточного стану волонтера (напрямок поїздки, вантаж);

\- передбачити виведення стану волонтерів;
**



**4. Перелік питань, які необхідно розробити в роботі:**

*Реферат.* Вступ.

1\. АНАЛІЗ СУЧАСНОГО СТАНУ ПИТАННЯ ТА ОБҐРУНТУВАННЯ ЗАВДАННЯ НА РОБОТУ.

1\.1. Аналіз предмету проектування.
1\.2. Класифікація об’єктно-орієнтованих мов програмування.
1\.3. Огляд та аналіз сучасних технологій та засобів проектування програмного забезпечення.
1\.4. Універсальна мова проектування UML.

1\.5. Уточнена постановка задачі на розробку програмного забезпечення.

2\. РОЗРОБКА ЗАГАЛЬНОЇ СТРУКТУРИ ПРОГРАМИ.

2\.1. Аналіз функцій системи.

2\.2. Розроблення структурної моделі системи.

3\. РОЗРОБЛЕННЯ ІЄРАРХІЇ КЛАСІВ.

3\.1. Декомпозиція системи.

3\.2. Аналіз взаємозв’язків між об’єктами.

3\.3. Розроблення інтерфейсів класів.

3\.4. UML-діаграма класів.

4\. РОЗРОБКА СИСТЕМИ ВВОДУ-ВИВОДУ ДАНИХ.

5\. ТЕСТУВАННЯ ПРОГРАМНОГО ЗАБЕЗПЕЧЕННЯ.

6\. РОЗРОБКА ДОКУМЕНТАЦІЇ ДЛЯ СУПРОВОДЖЕННЯ ПРОГРАМНОГО ПРОДУКТУ.

Висновки.

Бібліографічний список

Додатки

**5. Консультанти з розділів курсової роботи:** А. Татомир

**6. Дата видачі завдання** 15.02.23

**7. Дні і години консультацій**

**8. Завдання на курсову роботу затверджено на засіданні кафедри інформаційних систем і технологій** 

**Протокол №\_\_\_ від \_\_\_\_\_\_\_\_\_\_\_\_20\_\_\_р.**


Керівник роботи: 					А. Татомир

Завдання прийняв до виконання (дата, підпис) \_\_\_\_\_\_\_\_\_\_\_\_\_\_\_\_\_\_\_\_\_\_\_\_






# Зміст
[ВСТУП	6](#_toc134548051)

[РОЗДІЛ 1.	7](#_toc134548052)

[АНАЛІЗ СУЧАСНОГО СТАНУ ПИТАННЯ ТА ОБГРУНТУВАННЯ ЗАВДАННЯ НА РОБОТУ	7](#_toc134548053)

[РОЗДІЛ 2.	19](#_toc134548054)

[РОЗРОБКА ЗАГАЛЬНОЇ СТРУКТУРИ ПРОГРАМИ	19](#_toc134548055)

[РОЗДІЛ 3.	22](#_toc134548056)

[РОЗРОБЛЕННЯ ІЄРАРХІЇ КЛАСІВ	22](#_toc134548057)

[РОЗДІЛ 4.	28](#_toc134548063)

[РОЗРОБКА СИСТЕМИ ВВОДУ-ВИВОДУ ДАНИХ	28](#_toc134548064)

[РОЗДІЛ 5.	32](#_toc134548065)

[ТЕСТУВАННЯ ПРОГРАМНОГО ЗАБЕЗПЕЧЕННЯ	32](#_toc134548066)

[РОЗДІЛ 6.	35](#_toc134548067)

[РОЗРОБКА ДОКУМЕНТАЦІЇ ДЛЯ СУПРОВОДЖЕННЯ ПРОГРАМНОГО ПРОДУКТУ	35](#_toc134548068)

[ВИСНОВКИ	38](#_toc134548069)

[БІБЛІОГРАФІЧНИЙ СПИСОК	39](#_toc134548070)




# <a name="_toc134548051"></a>**ВСТУП**

Основною метою об'єктно-орієнтованого програмування (ООП) є представлення об'єктів, концепцій та ідей реального світу у вигляді програмних об'єктів з властивостями та поведінкою, з якими можна взаємодіяти. ООП має на меті зробити код багаторазовим і простим в обслуговуванні, організовуючи його в класи та об'єкти, забезпечуючи інкапсуляцію, успадкування та поліморфізм як фундаментальні риси. Використовуючи ООП, розробники можуть створювати складні програмні системи більш ефективно, зменшити дублювання коду та покращити загальну якість коду.

Волонтерська діяльність в даний момент, в нашій країні як ніколи важлива. Зараз цим займаються всі, як дорослі так і діти. Кожен допомагає всім, чим може. І часто виникають ситуації, коли в одну точку-запиту приходить багато допомоги, а в іншу – зовсім не приходить. Тому важливо вміти правильно використовувати ресурси і керувати ними. 

Метою виконаної кваліфікаційної роботи є створення такого програмного забезпечення з використання ООП, яке би забезпечило правильне використання ресурсів, організувало роботу різних груп волонтерів, та пошук найбільш відповідних груп, які можуть виконати певне завдання. Таким чином, будуть створені таблиці, які будуть тримати в собі інформацію про групу, її учасників, місто, в яке вони прямують, та яку гуманітарну допомогу везуть. Таке програмне забезпечення повинно допомогти у роботі координаційних штабів, з організацією відправки волонтерів у певні точки, які потребують певної допомоги. 


# <a name="_toc134548052"></a>**РОЗДІЛ 1.** 
# <a name="_toc134548053"></a>**АНАЛІЗ СУЧАСНОГО СТАНУ ПИТАННЯ ТА ОБГРУНТУВАННЯ ЗАВДАННЯ НА РОБОТУ**

1. **Аналіз предмету проектування**

“Кількість волонтерів у всьому світі становить 970 млн. Згідно з дослідженням Згідно з даними [UN Volunteers](https://www.unv.org/swvr/volunteers-count-their-work-deserves-be-counted) (підрозділ ООН, присвячений волонтерству), з погляду економічного впливу, вартість волонтерської роботи становить 1,348 трлн дол. США, або 2,4 % всієї світової економіки.

До 2014 р. волонтерство у нашій країні розвивалося досить повільно, особливо коли порівнювати з іншими країнами. Як свідчить рейтинг «World Giving Index», 2010 р. Україна посідала лише 150-е місце, але Революція Гідності, анексія Криму та війна на Донбасі все змінили. У тому ж рейтингу «World Giving Index» Україна піднялася зі 150-го на 81-е місце у 2014р.  й випередила Польщу, Естонію, Росію та Грузію.

Друга міцна хвиля підйому ВР в Україні пов’язана з повномасштабним вторгненням РФ. На першому етапі збройної агресії в лютому – квітні 2022 р. сотні тисяч людей знов розпочали волонтерську діяльність задля допомоги співгромадянам в організації опору російської агресії, надання медичної та психологічної допомоги постраждалим, евакуації та розміщенню мільйонів внутрішньо переміщених осіб

На другому етапі війни, з травня 2022 р. роль волонтерства дещо змінилася. Сьогодні волонтерські організації значною мірою спеціалізуються і компенсують неповну інституційну спроможність держави у сферах: матеріального й технічного забезпечення бійців на фронті; надання медичної допомоги пораненим та постраждалим; матеріального забезпечення та психологічної допомоги внутрішньо переміщеним особам у тилу.

Таким чином, сьогодні волонтерські організації відіграють роль маркетингових компаній, які вивчають потреби фронту на локальному рівні, здійснюють мозаїчний збір коштів з різних джерел, здійснюють пошук, замовлення та придбання як в Україні, так і за кордоном певного обладнання, продуктів тощо та працюють як логістичні компанії, які забезпечують завезення, оформлення й транспортування до споживача.

Окрім того, є численні волонтерські організації, які не працюють з фронтом, а допомагають у тилу – від забезпечення притулку для домашніх улюбленців, що втратили господарів під час бойових дій, до закупівлі й забезпечення ліками й продовольством соціально незахищених соціальних груп.

Тобто зараз волонтерський рух в Україні є проявом нових соціальних рухів постіндустріальних суспільств. Він є мережевим і складається не з членів, а з прихильників. На відміну від політичних партій та громадських організацій, ґрунтується на добровільних внесках громадян з долученням допомоги міжнародних організацій.

Згідно з відкритими джерелами, загальний обсяг гуманітарної допомоги Україні в січні – травні 2022 р. становить 3,9 тис.т. Надходження допомоги було оформлено на адресу 180 благодійних фондів та організацій від 29 країн-донорів, що є дуже позитивним.

Отже, волонтерська діяльність за останній дуже виросла в Україні. Тому потрібне програмне забезпечення, яке буде врегульовувати діяльність волонтерів. Програмні засоби для ведення волонтерської діяльності можуть мати багато корисних функцій, які допоможуть організаторам волонтерських організацій вести облік власних волонтерів, продовольства та логістики. Організовувати поїздки у міста, де найбільше потрібна допомога. 

1. **Класифікація об’єктно-орієнтованих мов програмування.**

Об'єктно-орієнтована мова програмування (ООП-мова) - це мова програмування, що підтримує парадигму об'єктно-орієнтованого програмування. ООП-мови дозволяють програмістам створювати об'єкти, які містять дані та пов'язані з ними методи, і взаємодіяти з ними. 

Основні принципи ООП-програмування полягають у розбитті програмного коду на невеликі, взаємодіючі об'єкти, що спрощує розробку складних програм та полегшує їхнє розуміння та редагування. Об'єкти можуть містити дані (поля) та методи (функції), які працюють з цими даними. Об'єкти можуть взаємодіяти між собою, викликаючи методи один від одного та передаючи дані.

Ці мови програмування використовують такі механізми:

1. Успадкування. Успадкування - це один з основних механізмів об'єктно-орієнтованого програмування, який дозволяє створювати нові класи на основі існуючих класів (батьківських класів). Новий клас, який успадковує властивості та методи батьківського класу, називається дочірнім класом або підкласом.
1. Інкапсуляція. Інкапсуляція - це концепція об'єктно-орієнтованого програмування, що дозволяє "упакувати" дані та функції, які з ними пов'язані, у єдиний об'єкт. Йдеться про те, що об’єкт вміщує не тільки дані, але і правила їх обробки, оформлені в вигляді виконуваних фрагментів (методів[](https://uk.wikipedia.org/wiki/%D0%9C%D0%B5%D1%82%D0%BE%D0%B4_\(%D0%BF%D1%80%D0%BE%D0%B3%D1%80%D0%B0%D0%BC%D1%83%D0%B2%D0%B0%D0%BD%D0%BD%D1%8F\) "Метод (програмування)")). В Python інкапсуляція забезпечується за допомогою захищених (з підкресленням перед ім'ям) та приватних (з двома підкресленнями перед ім'ям) змінних та методів. Захищена змінна або метод може бути доступна ззовні класу, але зазвичай не використовується безпосередньо, а лише через публічні методи класу. Приватна змінна або метод не може бути доступна ззовні класу.
1. Поліморфізм. Поліморфізм - це концепція об'єктно-орієнтованого програмування, що дозволяє об'єктам різних класів використовувати однакові імена методів для виконання різних дій. Іншими словами, це здатність об'єктів різних класів відрізнятися в реалізації одного і того ж методу. Ідея полягає в тому, що класи можуть мати спільні методи з однаковими назвами, але з різною реалізацією, яка залежить від конкретного класу. Таким чином, програміст може викликати один і той же метод на об'єктах різних класів, і він буде виконуватися відповідно до реалізації відповідного класу.

На думку Алана Кея, якого вважають одним з батьків ООП, об’єктно-орієнтований підхід полягає в наступному наборі **основних принципів**:
`   `• Все є об’єктами.

`   `• Всі дії та розрахунки виконуються шляхом взаємодії (обміну даними) між об’єктами, при якій один об’єкт потребує, щоб інший об’єкт виконав деяку дію. 
`   `• Кожен об’єкт має незалежну пам’ять, яка складається з інших об’єктів.
`   `• Кожен об’єкт є представником (екземпляром, примірником) класу, який виражає загальні властивості об’єктів.

`   `• У класі задається поведінка (функціональність) об’єкта. Таким чином усі об’єкти, які є екземплярами одного класу, можуть виконувати одні й ті ж самі дії.
`   `• Класи організовані у єдину деревовидну структуру з загальним корінням, яка називається ієрархією успадкування. Пам’ять та поведінка, зв’язані з екземплярами деякого класу, автоматично доступні будь-якому класу, розташованому нижче в ієрархічному дереві.

Список об'єктно-орієнтованих мов програмування:

- [C#](https://uk.wikipedia.org/wiki/C_Sharp "C Sharp")
- [C++](https://uk.wikipedia.org/wiki/C%2B%2B "C++")
- [Cyclone](https://uk.wikipedia.org/wiki/Cyclone "Cyclone")
- [F#](https://uk.wikipedia.org/wiki/F_Sharp "F Sharp") 
- [Java](https://uk.wikipedia.org/wiki/Java "Java")
- [JavaScript](https://uk.wikipedia.org/wiki/JavaScript "JavaScript")
- [JScript.] [NET][JScript.]
- [Object Pascal](https://uk.wikipedia.org/wiki/Object_Pascal "Object Pascal")
- [Objective-C](https://uk.wikipedia.org/wiki/Objective-C "Objective-C")
- [Perl](https://uk.wikipedia.org/wiki/Perl "Perl")
- [PHP](https://uk.wikipedia.org/wiki/PHP "PHP") 
- [Python](https://uk.wikipedia.org/wiki/Python "Python")
- [Ruby](https://uk.wikipedia.org/wiki/Ruby "Ruby")[\[](https://uk.wikipedia.org/wiki/%D0%9E%D0%B1%27%D1%94%D0%BA%D1%82%D0%BD%D0%BE-%D0%BE%D1%80%D1%96%D1%94%D0%BD%D1%82%D0%BE%D0%B2%D0%B0%D0%BD%D0%B0_%D0%BC%D0%BE%D0%B2%D0%B0_%D0%BF%D1%80%D0%BE%D0%B3%D1%80%D0%B0%D0%BC%D1%83%D0%B2%D0%B0%D0%BD%D0%BD%D1%8F#cite_note-12)
- [Scala](https://uk.wikipedia.org/wiki/Scala "Scala") 
- [Smalltalk](https://uk.wikipedia.org/wiki/Smalltalk "Smalltalk")
- [Swift](https://uk.wikipedia.org/wiki/Swift_\(%D0%BC%D0%BE%D0%B2%D0%B0_%D0%BF%D1%80%D0%BE%D0%B3%D1%80%D0%B0%D0%BC%D1%83%D0%B2%D0%B0%D0%BD%D0%BD%D1%8F\) "Swift (мова програмування)")
- [Vala](https://uk.wikipedia.org/wiki/Vala "Vala")
- [VB.NET](https://uk.wikipedia.org/wiki/Visual_Basic_.NET "Visual Basic .NET")
- [X++](https://uk.wikipedia.org/wiki/X%2B%2B "X++")

1. **Огляд та аналіз сучасних технології та засобів проектування програмного забезпечення.** 

Проектування програмного забезпечення – це комплекс заходів, спрямований визначення внутрішніх властивостей, і деталізацію видимих компонентів. Створюється спеціальний проект, який дозволяє розробникам чітко розуміти план дій, розробити методи та стратегії створення продукту.

Проектування іноді плутають із прототипуванням. Але створення прототипу потрібний для того, щоб розуміти, як виглядатиме додаток, де розміщуються елементи і як вони взаємодіють між собою. Проектування у програмуванні передбачає розробку чіткого плану дій, вибір представлення даних, стилів та шаблонів архітектури, визначення стратегій вирішення завдань. Складається технічна документація, визначаються основні правила документування програмного забезпечення, вибираються методики тестування. Проектування програмного забезпечення робиться для таких цілей:

- дозволяє зрозуміти, які методи розробки використовувати скільки потрібно людей в команді; 
- дає можливість попередньо оцінити вартість розробки та терміни реалізації проекту, зрозуміти, як можна розподілити бюджет та скласти градацію функціоналу, від найбільш до найменшого затребуваного; 
- мінімізує ризики в ході розробки та виключає непотрібні дії, на які потрібен час та кошти; 
- спрощує узгодження ходу розробки з клієнтом та дає чітке уявлення про можливості майбутнього продукту; 
- дозволяє зрозуміти, як працюватиме програма, як її можна масштабувати надалі та покращити її функціонал;
- зменшує розбіжності між клієнтом та виконавцем, оскільки на кожному етапі ведеться документація та складається докладний план дій.

Етапи проектування програмного забезпечення визначають чіткий порядок створення проекту, який дозволяє чітко дотримуватися наміченого плану та створювати якісний продукт, що відповідає вимогам бізнесу. Проект дає можливість документувати домовленості та ставити завдання перед командою розробників, дизайнерів та тестувальників. Етапи проектування програмного забезпечення виглядають так:

1. Складання технічного завдання програмування . Визначається життєвий цикл продукту, платформа розробки, стек технологій. Після складання завдань, що прописуються у початковому технічному завданні, визначаються методи їх вирішення. Розробляється покроковий алгоритм дій, визначаються системні вимоги до роботи з програмою. 

1. Технічний проект . Найбільш відповідальний крок у проектуванні. Після визначення методів вирішення завдань складається план дій для розробників, повністю визначається внутрішня структура продукту, розробляється концепція модулів та систем, що у структурі програми. До кожного модуля підбираються інструменти, технології, що дозволяють реалізувати ідеї. 
1. Робоча документація . У результаті розробки програмного забезпечення виконується створення технічної документації. Вона включає опис застосування продукту, у тому числі вимоги системи та інші фактори. Також розробляється посібник користувача, в якому описуються можливості програми та принципи роботи з нею. Проектування програмного забезпечення передбачає розробку посібника користувача для кінцевого споживача, воно пишеться доступною мовою з огляду на кваліфікацію користувача. Створюється посібник для оператора чи програмістів. 
1. Введення в дію . Проектування програмного продукту дозволяє визначити життєвий цикл програми та розробити стратегію виведення продукту ринку. Спочатку він проходить тестування і запускається на пробний ринок продажів, а потім йде в промислову експлуатацію. Якщо товар розробляється індивідуально підприємствам, то опрацьовуються методи застосування виробництво.

Створення проекту відповідає на кілька важливих питань: 

- Що потрібно робити? Проект містить опис продукту, його можливості, функції, цільову аудиторію та розуміння, для чого і для яких цілей взагалі розробляється ПЗ. 

- Як це зробити? Завдяки опису архітектури стає зрозуміло, як функціонал взаємодіятиме з інтерфейсом, і як програма працюватиме. 

- Як переконатися у ефективності результату? Для замовника важливо розуміти, чи досягнуто спочатку поставленої мети. Проектування програмного продукту передбачає розробку критеріїв оцінки та тестування та визначення форм звіту. Це дозволяє виконавцям показати, що продукт працює, а замовник переконується у ефективності результату.

Засоби проектування програмного забезпечення наведенні у таблиці:


|Назва|Виробник|Платформа|Відкритий код|Мова генерування коду|
| - | - | - | - | - |
|Erwin|Erwin|Windows|ні|-|
|MS Visio|Microsof|Windows|ні|-|
|Dia|Alexander Larsson/GN OME Office|GTK+ (crossplatform)|так|-|
|Enterprise Architect|Sparx Systems|s Windows|ні|C++, Java, C#, VB, VB.Net, Visual Basic, Delphi, PHP, Python|
|Umbrello|Umbrello Team|Unix, Linux|так|C++, Java, C#, PHP, JavaScript, ActionScript, SQL, Pascal, Ada, Python, IDL, XML Schema, Perl, Ruby|
|ArgoUМL|tigris.org|Java (crossplatform|так|-|
|UModel|Altova|Windows|ні|Java 1.4, Java 5.0, Java 6.0, C# 1.2, C# 2.0, C# 3.0, VB 7.1, VB8.0 H VB 9.0|
|Rational Rose|Rational Software Corporation|Windows, Sun SPARC stations (UNIX, Solaris, SunOS), HewlettPackard (HP UX), IBM RS/6000|ні|C++, Smalltalk, PowerBuilder, Ada, SQLWindows H ObjectPro|
|Visual Paradigm|Visual Paradigm|Linux, Mac OS X, Windows|ні|C#, VB .NET, Object Definition Language (ODL), Flash ActionScript, Delphi, Perl, Objective-C, Ruby|

1. **Універсальна мова проектування UML.**

Unified Modeling Language (UML) — уніфікована мова моделювання. M*odeling* передбачає створення моделі, що описує об'єкт. *Unified* (універсальний, єдиний) — підходить для широкого класу проектованих програмних систем, різних областей додатків, типів організацій, рівнів компетентності, розмірів проектів. UML описує об'єкт в єдиному заданому синтаксисі, тому де б ви не намалювали діаграму, її правила будуть зрозумілими для всіх, хто знайомий з цією графічною мовою — навіть в іншій країні. Одне із ключових завдань UML — служити засобом комунікації всередині команди та при спілкуванні з замовником. 

- Проектування. UML-діаграми стануть у пригоді при моделюванні архітектури великих об’єктів, в якій можна зібрати як великі, так і дрібніші деталі і намалювати каркас (схему) програми. По ньому пізніше буде будуватись код.  
- Реверс-інжиніринг — створення UML-моделі з існуючого коду додатку, зворотна побудова. Можливе застосовування, наприклад, на проектах підтримки, де є написаний код, але документація неповна або відсутня. 
- З моделей можна витягувати текстову інформацію і генерувати відносно читабельні тексти — документувати. Текст і графіка будуть доповнювати один одного.

Як будь-яка інша мова, UML має власні правила оформлення моделей і синтаксис. За допомогою графічної нотації UML можна візуалізувати систему, об'єднати всі компоненти в єдину структуру, уточнювати і покращувати модель у процесі роботи. На загальному рівні графічна нотація UML містить 4 основні типи елементів:

- фігури;
- лінії;
- значки;
- написи.

UML-нотація де-факто є галузевим стандартом у сфері розробки програмного забезпечення, ІТ-інфраструктури і бізнес-систем.

В мові UML є 12 типів діаграм:

- 4 типи діаграм представляють **статичну структуру** додатку;
- 5 типів представляють **поведінкові аспекти** системи;
- 3 представляють **фізичні аспекти** функціонування системи (діаграми реалізацїі).

- Діаграма класів (Class diagram) 
- Діаграма послідовності (Sequence diagram) 
- Діаграма діяльності (Activity diagram) 
- Діаграма прецедентів (Use case diagram) 
- Діаграма станів (State machine diagram) 
- Діаграма компонентів (Component diagram) 
- Діаграма розгортання (Deployment diagram) 
- Діаграма об'єктів (Object diagram) 
- Діаграма пакетів (Package diagram) 
- Діаграма профілю (Profile diagram) 
- Діаграма комунікації (Communication diagram) 
- Діаграма взаємодії (Interaction overview diagram)

На перший погляд банальний набір фігур і стрілок може значно спростити вирішення складних завдань в програмуванні, допомогти при виборі оптимального рішення і розробці технічної документації. 

1. **Уточнена постановка задачі на розроблення програмного забезпечення.**



Ідея проєкту полягає в тому, щоб створити програмне забезпечення, яке допоможе волонтерам орієнтуватися у їхній діяльності.

Для створення додатку для обліку волонтерської діяльності можна врахувати наступні пункти:

- Надає можливість ввести список учасників групи, пункт призначення та допомогу, яку вони везуть. 
- Розробити функціональність для додавання та видалення учасників групи. Також для звичайного перегляду інформації про групу. Особливу увагу було приділено простоті та зручності використання програми, яка досягається завдяки інтуїтивно зрозумілому інтерфейсу. 


# <a name="_toc134548054"></a>**РОЗДІЛ 2.**
# <a name="_toc134548055"></a>**РОЗРОБКА ЗАГАЛЬНОЇ СТРУКТУРИ ПРОГРАМИ**

1. **Аналіз функцій системи**

Додаток для ведення волонтерської діяльності повинен мати перш за все такі функції: додавання та видалення волонтера у волонтерську групу, а також перегляд інформації про певного волонтера. Ця програма зберігає дані про особу в базі даних. Нові записи про особу можна додавати, вводячи різні дані. Крім додавання нових записів, користувачі можуть переглядати існуючі записи в базі даних. Це можна зробити, ввівши запит до бази даних. Додаток також може надавати можливість видаляти записи, що стосуються особи, з бази даних. Це можна зробити, ввівши запит на видалення. Тепер детальніше про кожну з функцій.

Щоб додати волонтера потрібно:

1. Вибір групи. Вибрати волонтерську групу, до якої потрібно додати волонтера.
1. Ввести дані. Потрібно ввести ідентифікатор волонтера, його ім’я та прізвище, місто, в яке він прямує, та яку допомогу має доставити в це місто.
1. Надіслати дані в базу даних. 

Щоб видалити волонтера потрібно:

- Вибір групи. Вибрати волонтерську групу, з якої потрібно видалити волонтера.
- Надіслати запит до бази даних про видалення певного волонтера.

Щоб переглянути інформацію про волонтера потрібно:

- Вибір групи. Вибрати волонтерську групу, до якої потрібно додати волонтера.
- Переглянути інформацію про певного волонтера.

1. **Розробка структурної моделі системи**

Структурна модель подає об’єкт моделювання з точки зору його складу та взаємозв’язку частин (елементів системи) між собою та зовнішнім середовищем. Зв’язки між частинами можуть бути: фізичні, логічні, інформаційні. Сукупність елементів системи та звязків між ними утворюють структуру системи. Структурні моделі найчастіше існують у формі різноманітних структурних та принципових схем.

Для забезпечення ефективного ведення даних в обліку волонтерської діяльності система повинна мати наступні елементи:

Компонент "Додавання даних про волонтера":

- Функція "Додати нового волонтера".
- Поля: ідентифікатор, ім'я та прізвище, місто, в яке прямує, та яку допомогу доставляє.

Компонент "Видалення даних про працівника":

- Функція "Видалити волонтера".
- Поля: ідентифікатор волонтера.

Компонент "Перегляд даних про волонтера":

- Функція "Переглянути список волонтерів".
- Поля: ідентифікатор, ім'я та прізвище, місто, в яке прямує, та яку допомогу доставляє.

На рис. 2.1. представлена структурна модель системи для ведення обліку волонтерської діяльності. На даній схемі зображено два персонажа, три активності та база даних. Персонаж «Голова волонтерської організації» може «Добавити нового волонтера» та «Видалити інформацію про волонтера». Коли «Голова волонтерської організації» виконує активність «Добавити нового волонтера» від надсилає інформацію в «База даних». Щоб «Видалити інформацію про волонтера» він достає інформацію з «База даних» про певного волонтера та видаляє його з «База даних». Персонаж «Користувач/Волонтер» може виконувати лише дію «Перегляд інформацію про волонтера». Йому надсилаються дані з «База даних» на його запит.

<image src="2.1.png" alt="Рис. 2.1 Структурна модель системи для ведення обліку волонтерської діяльності">.

Рис. 2.1 Структурна модель системи для ведення обліку волонтерської діяльності.

# <a name="_toc134548056"></a>**РОЗДІЛ 3.** 
# <a name="_toc134548057"></a>**РОЗРОБЛЕННЯ ІЄРАРХІЇ КЛАСІВ**


1. `	`**Декомпозиція системи**

Декомпозиція системи — це процес поділу великої та складної системи на менші, простіші компоненти, якими легше керувати та зрозуміти. Це дозволяє думати про систему на більш низькому рівні деталізації та зберегти структуру та логіку її роботи. Декомпозиція системи може здійснюватися на різних рівнях складності, наприклад, на рівні модулів, компонентів, функцій тощо. Після розбирання кожен компонент системи можна аналізувати окремо, що дозволяє виявити та швидко усунути проблеми та дефекти в роботі окремих елементів.

SOLID — це набір принципів об'єктно-орієнтованого програмування, запропонованих Робертом Мартіном 1995 році. Ідея полягає в тому, щоб уникнути залежностей між компонентами коду. 

Дана концепція включає: 

\- принцип єдиного обов'язку (Single responsibility principle); 

\- принцип відкритості/закритості (Open/closed principle); 

\- принцип підстановки Лісков (Liskov substitution principle); 

\- принцип розділення інтерфейсу (Interface segregation principle); 

\- принцип інверсії залежностей (Dependency inversion principle).
##
## <a name="_toc134548058"></a>Принцип єдиного обов’язку (Single Responsibility Principle)
Кожен клас повинен виконувати лише один обов’язок. Це не означає, що в нього має бути тільки один метод. Це означає, що всі методи класу мають бути сфокусовані на виконання одного спільного завдання. Якщо є методи, які не відповідають меті існування класу, їх треба винести за його межі.
## <a name="_toc134548059"></a>Принцип відкритості/закритості (Open/Close Principle)
Класи мають бути відкриті до розширення, але закриті для змін. Якщо є клас, функціонал якого передбачає чимало розгалужень або багато послідовних кроків, і є великий потенціал, що їх кількість буде збільшуватись, то потрібно спроєктувати клас таким чином, щоб нові розгалуження або кроки не призводили до його модифікації.

Напевно, кожен бачив нескінченні ланцюжки if then else або switch. Щойно додається чергова умова, пишеться черговий if then else, змінюючи при цьому сам клас. Або клас виконує процес з багатьма послідовними кроками — і кожен новий крок призводить до його зміни. А це порушує Open/Close Principle.
## <a name="_toc134548060"></a>Принцип підстановки Лісков (Liskov Substitution Principle)
Якщо об’єкт базового класу замінити об’єктом його похідного класу, то програма має продовжувати працювати коректно. Ящо перевизначаємо похідні методи від батьківського класу, то нова поведінка не має суперечити поведінці базового класу. 
## <a name="_toc134548061"></a>Принцип розділення інтерфейсу (Interface Segregation Principle)
Краще, коли є багато спеціалізованих інтерфейсів, ніж один загальний. Маючи один загальний інтерфейс, є ризик потрапити в ситуацію, коли похідний клас логічно не зможе успадкувати якийсь метод. 
## <a name="_toc134548062"></a>Принцип інверсії залежностей (Dependency Inversion Principle)
Він складається з двох тверджень:

- високорівневі модулі не повинні залежати від низькорівневих. І ті, і ті мають залежати від абстракцій;
- абстракції не мають залежати від деталей реалізації. Деталі реалізації повинні залежати від абстракцій.

Враховуючи, всі ці принципи система для ведення обліку волонтерської діяльності буде мати такі класи:

- Основний клас «Волонтер». Він буде батьківським класом для наслідування класів волонтерських груп. У ньому буде міститися інформація про волонтера, а саме: ідентифікатор волонтера, ім’я та прізвище, місто, в яке прямує, та яку допомогу доставляє. В підкласах буде міститися та сама інформація.
- Клас «База Даних». В цьому класі відбувається взаємодія з базою даних. Тобто, додавання волонтера в базу даних або його видалення відбувається безпосередньо в цьому класі. Також, цей клас працює, в момент, коли переглядають інформацію про волонтера.
- Клас «UI». В цьому класі відбуватиметься взаємодія користувача з базою даних. Інакше кажучи, цей клас відповідає за запити користувачів. Він виводить інформацію на екран, коли потрібно показати інформацію про волонтера; викликає функцію видалення або додавання волонтера з класу «База даних», коли користувач хоче видалити або додати волонтера.

1. `	`**Аналіз взаємозв’язків між об’єктами**

Аналіз взаємозв’язків між об’єктами — це процес вивчення взаємодій між об’єктами в системі, щоб зрозуміти їхні ролі та функції в системі та визначити, як вони взаємодіють один з одним. Це може включати аналіз взаємодії між об’єктами в певній дії чи процесі, а також взаємодії між об’єктами в ширшій системі. Аналіз зв’язків між об’єктами допомагає зрозуміти, як об’єкти працюють разом, і допомагає визначити потенційні проблеми чи можливості оптимізації. Наприклад, якщо один об’єкт залежить від іншого об’єкта, зміни в другому об’єкті можуть вплинути на функціональність першого об’єкта. Тому аналіз зв’язків між об’єктами є важливою частиною проектування та розробки систем.

У системі для ведення обліку волонтерської діяльності буде наслідування від батьківського класу. Тобто, дочірні класи будуть успадковувати атрибути батьківського класу. Тому, якщо щось змінити у дочірньому класі це ніяк не вплине на батьківський. Клас «Волонтер» буде містити підкласи з назвами Волонтерських організацій, які в свою чергу будуть успадковувати атрибути батьківського класу «Волонтер».

Клас «UI» буде пов'язаний з класом «База даних». Адже за допомогою класу «UI» користувач взаємодіє з базою даних. В класі «UI» викликається функції з класу «База даних», які додають чи видаляють волонтера, або дозволяють перегляд інформації про волонтера.

1. `	`**Розроблення інтерфейсів класів**

Проектування інтерфейсу класу — це процес визначення методів і властивостей, доступних для інших класів або програм. Інтерфейс класу визначає набір відкритих методів і властивостей, які клас може надавати користувачам. Одним із способів розробки інтерфейсу класу є визначення відкритих методів і властивостей, необхідних для виконання певних завдань або виконання функцій, які можуть використовувати інші програми.

Клас «Волонтер» міститиме в собі конструктор, що ініціалізує основні властивості волонтера, а саме ідентифікатор волонтера, ім’я та прізвище, місто, куди прямує та, яку допомогу доставляє. Дочірні класи цього класу будуть унаслідувати всі ті самі властивості.

Клас «База даних» міститиме в собі такі функції:

- Додавання волонтера в базу даних.
- Видалення волонтера з бази даних.
- Перегляд інформації про волонтера, яка міститься у базі даних.

Також цей клас міститиме в собі конструктор, який створює з'єднання з базою даних і отримує курсор для взаємодії з базою даних.

Клас «UI» міститиме в собі такі методи:

- Конструктор класу, який ініціалізує з'єднання з базою даних.
- Метод для видалення волонтера з групи.
- Метод для додавання волонтера до групи.
- Метод для перегляду всіх волонтерів.
  1. `	`**UML-діаграма класів**

UML (Unified Modeling Language) — це уніфікована мова моделювання, яка використовується розробниками програмного забезпечення для візуалізації процесів і систем. Це не мова програмування, а набір правил і стандартів для створення діаграм. Вони дозволяють розробникам програмного забезпечення та інженерам «говорити однією мовою» без необхідності заглиблюватися у фактичний код їхніх продуктів. Діаграми UML — чудовий спосіб допомогти іншим швидко зрозуміти складні ідеї чи структури.

Діаграма класів призначена для надання статичної структури моделі системи в термінології класів об'єктно-орієнтованого програмування. Діаграма класів відображує взаємозв’язки  між окремими сутностями предметної області, такими як об’єкти і підсистеми, а також описує їхню внутрішню структуру й типи відносин. На даній діаграмі не вказуються інформація про часові аспекти функціонування системи.

Діаграма клаciв (class diagram) Діаграма на якій представлена сукупність декларативних або статичних елементів моделі, таких як класи з атрибутами й операціями, а також відношеннями, що їх з’єднують. 

На рис. 3.1 зображена UML-діаграма класів системи для ведення обліку волонтерської діяльності. Як видно на діаграмі, клас «Волонтер» має такі атрибути:

- id: integer;
- Name: string;
- City: string;
- Hum: string.

та є вищим за клас «Волонтерська група». 

«База даних» має атрибут cursor: object та містить в собі такі операції:

- Add\_volonter();
- Watch\_volonter();
- Remove\_volonter().

Клас «UI» бере інформацію з класу «База даних» тому в ньому є атрибут Database: Date та має такі операції:

- Add\_volonter();
- Watch\_volonter();
- Remove\_volonter().

<image src="3.1.png" alt="Рис. 3.1 UML-діаграма класів системи для ведення обліку волонтерської діяльності">.
Рис. 3.1 UML-діаграма класів системи для ведення обліку волонтерської діяльності


# <a name="_toc134548063"></a>**РОЗДІЛ 4.** 
# <a name="_toc134548064"></a>**РОЗРОБКА СИСТЕМИ ВВОДУ-ВИВОДУ ДАНИХ**

`	`Стратегія UX — це план найвищого рівня, спрямований на те, щоб організація втілювала найкращі можливі дизайнові рішення. До прикладу, компанія хоче підвищити продажі, зупинити хвилю відписок або це державна установа, яка хоче покращити свій сервіс. У кожному з цих випадків організації потрібні навички, ресурси і знання групи людей, робота яких — покращення UX. Організації зазнають невдач у цих царинах зазвичай через те, що думають насамперед про гроші, а не про користувачів. Формування UX-стратегії відбувається через дослідження проблем користувачів і створення Road Map. Бізнесу слід усвідомити, який продукт він прагне надати своєму користувачеві. Тому дослідження аудиторії мати відбуватися на ранніх етапах роботи проєкту**.** Розуміння цих речей забезпечує можливість проактивної UX-стратегії, яка впроваджується, зокрема, за участі розробників і продакт-менеджерів. «Все, що завгодно, має User Experience»**.** UX можна уявити як спектр — на одному кінці розташована сильна фрустрація користувача, а на протилежному — задоволення його/її потреб. Якщо компанія нехтує принципами UX, є велика ймовірність, що її продукт спричиняє якраз сильну фрустрацію**.** Хороші речі рідко трапляються ненавмисно, а ось створити щось погане дуже легко.

Таке ставлення, звісно, має наслідки. Люди звертаються в підтримку, переходять до конкурентів, а розробники постійно займаються створенням милиць. Всі ці речі коштують організації грошей, тому якщо не хочете потерпати від збитків — зважайте на UX. Надмірна концентрація на фінансах спричиняє тунельне бачення, через яке ці самі фінанси потім витікають з організації. Все навколо спирається на UX. Можна це висловити і так: наведіть лад один раз у своєму UX — і певна проблема, імовірно, зникне назавжди. У протилежному разі ви щоразу будете переплачувати за роботу сапорт-менеджерів. 

Початковий екран, який зустрічає користувача виглядає так, як показано на рис. 4.1. Він бачить вітання програми і пункти меню, серед яких він може рухатися за допомогою вводу цифр. 

<image src="4.1.png" alt="Рис. 4.1 Початковий екран">.
Рис. 4.1 Початковий екран

`	`Для спілкування з програмою користувач буде вводити певну цифру, щоб вибрати той чи інший пункт меню. Коли користувач введе цифру «1» йому відкривається наступне меню (рис. 4.2). Тут він може переглянути дані різних волонтерських груп. В залежності, який пункт вибере користувач таку інформація йому відтвориться. Також він може прости вийти.

<image src="4.2.png" alt="Рис. 4.2 Меню пункту «Перегляд даних">.
Рис. 4.2 Меню пункту «Перегляд даних»

Якщо користувач бажає добавити волонтера до волонтерської групи йому відкриється меню, Яке зображене на рис. 4.3. Тут він також вибирає, в яку волонтерську групу добавити волонтера і далі вводить його дані, а саме: ідентифікатор волонтера, ім’я волонтера, в яке місто прямує волонтер, та яку допомогу доставляє волонтер. 


<image src="4.3.png" alt="Рис. 4.3 Меню пункту «Добавити волонтера">.
Рис. 4.3 Меню пункту «Добавити волонтера»


Якщо користувач хоче видалити волонтера, він вибирає відповідний пункт меню. Далі він вибирає, з якої волонтерської групи він хоче видалити волонтера, після цього вводить ідентифікатор волонтера. Таким чином, видаляється волонтер з бази даних.

<image src="4.4.png" alt="Рис 4.4. Меню пункту «Видалити волонтера»">.
Рис 4.4. Меню пункту «Видалити волонтера»


# <a name="_toc134548065"></a>**РОЗДІЛ 5.** 
# <a name="_toc134548066"></a>**ТЕСТУВАННЯ ПРОГРАМНОГО ЗАБЕЗПЕЧЕННЯ**

Тестування програмного забезпечення відіграє важливу роль у розробці програмного забезпечення. Його мета - переконатися, що програмне забезпечення відповідає вимогам і специфікаціям, працює правильно і ефективно, не містить помилок і дефектів. 

Тестування перевіряє різні аспекти програмного забезпечення, такі як функціональність, ефективність, надійність, безпека, відповідність вимогам користувача та зручність використання. Тестування також допомагає знайти і виправити помилки і дефекти програмного забезпечення, тим самим ще більше підвищуючи стабільність, якість і надійність програмного забезпечення. 

Тестування підвищує якість і надійність програмного забезпечення, зменшує ризик виникнення помилок і дефектів, знижує ризики безпеки, скорочує витрати на підтримку і розробку програмного забезпечення і забезпечує високий рівень задоволеності користувачів. 

Тестування також може виявити помилки, які можуть бути використані для компрометації системи. Всі програмні компоненти, такі як класи, функції, модулі, пристрої вводу/виводу та інтерфейси, можуть бути протестовані відповідним чином. Для цього можуть бути використані різні методи тестування, такі як модульне, інтеграційне та функціональне.

Тестування виконується з метою підвищення якості програмного забезпечення, задоволеності користувачів та зниження ризиків виникнення збоїв при використанні програми.

Для тестування додатку для ведення обліку волонтерської діяльності пройдемо шляхом користувача від початку до кінця. Отже, користувач попадає в систему і перед ним з’являються такі пункти меню як зображено на рис. 5.1.

<image src="5.1.png" alt="Рис. 5.1 Початкове меню, яке вітає користувача">.
Рис. 5.1 Початкове меню, яке вітає користувача

Припустимо, користувач для початку бажає ввести дані про волонтера. Для цього він вводить «2». Йому відкривається меню (рис. 5.2). Далі він вибирає, до якої волонтерської організації хоче добавити волонтера, а далі вводить дані про волонтера. 

<image src="5.1.png" alt="Рис. 5.2 Меню пункту «Добавити волонтера»">.
Рис. 5.2 Меню пункту «Добавити волонтера»

Волонтер успішно добавлений, тепер переглянути інформацію і перевірити чи добавилася інформація. Для цього ми вибираємо «1» пункт головного меню(рис.5.3).  Як видно на рисунку, всю інформацію, яку ввели коректно відображається на екрані.

<image src="5.1.png" alt="Рис. 5.3 Меню пункту «Перегляд інформації про волонтера»">.
Рис. 5.3 Меню пункту «Перегляд інформації про волонтера»

Припустимо тепер потрібно видалити цього волонтера з бази даних. Ми вибираємо «3» пункт. Далі вводимо ідентифікатор волонтера, якого хочемо видалити. Після цього перевіряємо чи він є базі даних через «2» пункт. Все успішно виконується.

<image src="5.1.png" alt="Рис. 5.4 Меню пункту «Видалити інформацію про волонтера»">.
Рис. 5.4 Меню пункту «Видалити інформацію про волонтера»


# <a name="_toc134548067"></a>**РОЗДІЛ 6.**
# ` `**<a name="_toc134548068"></a>РОЗРОБКА ДОКУМЕНТАЦІЇ ДЛЯ СУПРОВОДЖЕННЯ ПРОГРАМНОГО ПРОДУКТУ**

Клас `Voloterr`

Клас містить основні атрибути волонтера:

\- `id` (int): унікальний ідентифікатор волонтера.

\- `name` (str): ім'я волонтера.

\- `city` (str): місто, де знаходиться волонтер.

\- `hum` (str): тип гуманітарної допомоги, яку волонтер надає.

Клас `Eagles`

Клас є підкласом `Voloterr`. Має такий же набір атрибутів, що й `Voloterr`.

Клас `Sunrise`

Клас є підкласом `Voloterr`. Має такий же набір атрибутів, що й `Voloterr`.

Клас `Data`

Цей клас надає зв'язок з базою даних SQLite. Його методи дозволяють додавати, видаляти та переглядати записи у таблицях бази даних. Клас містить такі методи:

\- `\_\_init\_\_` (self, base\_file): конструктор, який ініціалізує з'єднання з базою даних SQLite та отримує курсор для виконання запитів до бази даних.

\- `add\_sunrise` (self, sunrise): додає запис про волонтера до таблиці `Sunrise` бази даних.

\- `add\_eagles` (self, eagles): додає запис про волонтера до таблиці `EaglesGroup` бази даних.

\- `watch\_sunrise` (self): переглядає всі записи у таблиці `Sunrise` та повертає їх у вигляді списку.

\- `watch\_eagles` (self): переглядає всі записи у таблиці `EaglesGroup` та повертає їх у вигляді списку.

\- `remove\_eagles` (self, value): видаляє запис про волонтера з таблиці `EaglesGroup` за заданим ідентифікатором.

\- `remove\_sunrise` (self, value): видаляє запис про волонтера з таблиці `Sunrise` за заданим ідентифікатором.

Клас `Ui`

Цей клас відповідає за користувацький інтерфейс програми. Клас містить такі методи:

\- `\_\_init\_\_`: конструктор, який створює новий об'єкт класу та передає йому об'єкт бази даних.

\- `remove\_eagle`: запитує користувача про ідентифікатор волонтера, якого потрібно видалити з EaglesGroup, та видаляє відповідний запис з бази даних.

\- `remove\_sunrise`: запитує користувача про ідентифікатор волонтера, якого потрібно видалити з Sunrise, та видаляє відповідний запис з бази даних.

\- `add\_sunrise`: запитує користувача про дані нового волонтера групи Sunrise та додає відповідний запис до бази даних.

\- `add\_eagles`: запитує користувача про дані нового волонтера групи EaglesGroup та додає відповідний запис до бази даних.

\- `watch\_all\_sunrise`: виводить на екран усі записи про волонтерів групи Sunrise, що містяться у базі даних.

\- `watch\_all\_eagles`: виводить на екран усі записи про волонтерів групи EaglesGroup, що містяться у базі даних.

\- `close`: закриває курсор бази даних.

Крім того, код містить головну функцію `choose`, яка надає користувачеві можливість вибрати одну з наступних опцій:

\- Перегляд даних;

\- Введення даних;

\- Видалення даних;

\- Вихід.

Якщо користувач вибере опцію "Перегляд даних", то йому буде запропоновано вибрати групу волонтерів (Sunrise або EaglesGroup), інформацію про яких він бажає переглянути.

Якщо користувач вибере опцію "Введення даних", то йому буде запропоновано вибрати групу волонтерів (Sunrise або EaglesGroup), та ввести дані про нового волонтера.

Якщо користувач вибере опцію "Видалення даних", то йому буде запропоновано вибрати групу волонтерів (Sunrise або EaglesGroup), та видалити дані про певного волонтера.

Якщо користувач вибере опцію "Вихід", то програма закриється.


# <a name="_toc134548069"></a>**ВИСНОВКИ**


Волонтерство є важливим елементом соціальної відповідальності та розвитку громадянського суспільства. Однак залучення волонтерів та управління їхньою діяльністю є складним процесом. У зв'язку з цим створення програмного забезпечення для обліку волонтерів може стати важливим інструментом для організацій, що займаються координацією та управлінням волонтерською діяльністю. Воно дозволяє зручно та ефективно реєструвати та звітувати про волонтерську діяльність та участь у проектах перед спонсорами та громадськістю. 

Варто також зазначити, що створення програми для обліку волонтерської діяльності є складним і трудомістким завданням. Успішні проекти вимагають хорошого рівня знань і навичок у програмуванні та створенні баз даних. Для цього складні завдання розбивають на менші. Декомпозиція системи - важливий крок у процесі розробки програмного забезпечення. Він передбачає розкладання системи на менші, простіші компоненти, щоб зменшити складність проекту та полегшити розробку. Розбиваючи систему, розробники можуть визначити складність, пов'язану з конкретними компонентами, і спроектувати більш ефективні та ергономічні користувацькі інтерфейси. Декомпозиція також зменшує ризик помилок і підвищує стабільність та надійність системи в цілому.

Тому програма для обліку волонтерської діяльності є важливим інструментом для організацій, що займаються координацією та управлінням волонтерською діяльністю. Водночас слід звернути увагу на складність розробки програми та необхідність відповідних знань і навичок для її успішного впровадження.


# <a name="_toc134548070"></a>**БІБЛІОГРАФІЧНИЙ СПИСОК**

1. Проектування програмного забезпечення [Електронний ресурс]. Режим доступу: <https://wezom.com.ua/ua/blog/proektirovanie-programmnogo-obespecheniya>.
1. UML Tutorials / H. Yang. Режим доступу: <https://www.google.com.ua/books/edition/UML_Tutorials_Herong_s_Tutorial_Examples/q_0SEAAAQBAJ?hl=uk&gbpv=1&dq=class+diagram&printsec=frontcover>.
1. UML Diagram Types [Електронний ресурс]. Режим доступу: <https://creately.com/blog/diagrams/uml-diagram-types-examples/>
1. Аналіз українського волонтерства [Електронний ресурс]. Режим доступу:    <https://niss.gov.ua/sites/default/files/2022-11/volonterstvo_01112022.pdf>
1. Чому SOLID –  важлива складова мислення програміста [Електронний ресурс]. Режим доступу:    <https://dou.ua/lenta/articles/solid-principles/>
1. Learn Python the Hard Way: A Very Simple Introduction to the Terrifyingly Beautiful World of Computers and Code / Зед Шоу
1. Python OOP Tutorials [Електронний ресурс]. Режим доступу:    <https://www.youtube.com/watch?v=ZDa-Z5JzLYM&list=PL-osiE80TeTsqhIuOqKhwlXsIBIdSeYtc&ab_channel=CoreySchafer>

